# 周郑交质

[先秦](https://so.gushiwen.org/shiwen/default.aspx?cstr=先秦)：[左丘明](https://so.gushiwen.org/authorv_1585930d4e76.aspx)

　　郑武公、庄公为平王卿士[^1]。王贰于虢[^2]，郑伯怨王。王曰：“无之。”故周郑交质。王子狐为质于郑，郑公子忽为质于周。

　　王崩，周人将畀[^3]虢公政。四月，郑祭足[^4]帅师取温之麦。秋，又取成周之禾。周郑交恶。

　　君子曰：“信不由中[^5]，质无益也。明恕[^6]而行，要(yāo)[^7]之以礼，虽无有质，谁能间之？苟有明信[^8]，涧(jiàn)溪沼沚(zhǐ)之毛，蘋蘩(fán)蕰(yùn)藻之菜，筐筥(jǔ)錡(qí)釜之器，潢(huáng)污行(xíng)潦(lǎo)之水，可荐於鬼神，可羞於王公[^9]，而况君子结二国之信，行之以礼，又焉用质？《风》有《采蘩(fán)》、《采蘋》，《雅》有《行苇》、《泂(jiǒng)酌》，昭忠信也。”



[^1]: 卿士：周朝执政官。
[^2]: 贰于虢：二心，这里有“偏重”的意思。
[^3]: 畀：交给。
[^4]: 祭足：即祭仲，郑大（dà）夫。
[^5]: 中：同“衷”，内心。
[^6]: 明恕：互相体谅。
[^7]: 要：约束。
[^8]: 明信：彼此了解，坦诚相待。
[^9]: 山涧溪流中的浮萍，蕨类水藻这样的菜，装在竹筐铁锅一类的器物里，用低洼处沟渠中的水，都可以供奉鬼神，献给王公为食
[^10]: 
[^11]: 
[^12]: 
[^13]: 
[^14]: 
[^15]: 

