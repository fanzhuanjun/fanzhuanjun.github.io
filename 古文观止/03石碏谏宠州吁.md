# 石碏谏宠州吁

[先秦](https://so.gushiwen.org/shiwen/default.aspx?cstr=先秦)：[左丘明](https://so.gushiwen.org/authorv_1585930d4e76.aspx)

　　卫庄公娶于齐东宫得臣之妹，曰庄姜。美而无子，卫人所为赋《硕人》[^1]也。又娶于陈，曰厉妫(guī)。生孝伯，蚤(zǎo)死。其娣(dì)[^2]戴妫生桓公，庄姜以为己子。

　　公子州吁，嬖(bì)人[^3]之子也。有宠而好兵，公弗禁，庄姜恶之。

　　石碏(què)谏曰：“臣闻爱子，教之以义方[^4]，弗纳于邪。骄奢(shē)淫佚(yì)[^5]，所自邪也。四者之来，宠禄(lù)过也。将立州吁，乃定之矣；若犹未也，阶[^6]之为祸。夫宠而不骄，骄而能降，降而不憾，憾(hàn)而能眕(zhěn)[^7]者，鲜(xiǎn)矣。且夫贱妨贵，少陵长，远间亲，新间旧，小加大，淫破义，所谓六逆也。君义，臣行，父慈，子孝，兄爱，弟敬，所谓六顺也。去顺效逆，所以速[^8]祸也。君人者，将祸是[^9]务去，而速之，无乃[^10]不可乎？”弗听。

　　其子厚与州吁游，禁之，不可。桓公立，乃老。



[^1]: 硕人：典出《诗经 · 卫风》中的一篇，乃歌颂庄姜美丽的诗篇。
[^2]: 娣：妹。古时诸侯娶妻，妹可随姊同嫁。
[^3]: 嬖人：出身低贱而受宠的人，这里指卫庄公的宠妾。
[^4]: 义方：为人行事的规范。
[^5]: 佚：这里指逸乐。
[^6]: 阶：阶梯，这里用作动词，指一步步引向。
[^7]: 眕：自安自重，忍耐而不轻举妄动。
[^8]: 速：招致。
[^9]: 是：通“事”。
[^10]: 无乃：恐怕。

