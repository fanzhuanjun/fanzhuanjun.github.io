# 郑庄公戒饬守臣

[先秦](https://so.gushiwen.cn/shiwen/default.aspx?cstr=先秦)：[左丘明](https://so.gushiwen.cn/authorv_1585930d4e76.aspx)

　　秋七月，公会齐侯、郑伯伐许。庚辰，傅[^1]于许。颍(yǐng)考叔取郑伯之旗蝥(máo)弧[^2]以先登，子都自下射之，颠。瑕(xiá)叔盈又以蝥弧登，周麾(huī)而呼曰：“君登矣！”郑师毕登。壬午，遂入许。许庄公奔卫。齐侯以许让公。公曰：“君谓许不共[^3]，故从君讨之。许既伏其罪矣。虽君有命，寡人弗敢与闻[^4]。”乃与郑人。

郑伯使许大夫百里[^5]奉许叔以居许东偏，曰：“天祸许国，鬼神实不逞于许君，而假手于我寡人，寡人唯是一二父兄不能共亿[^6]，其敢以许自为功乎？寡人有弟，不能和协，而使糊其口于四方，其况能久有许乎？吾子其奉许叔以抚柔此民也，吾将使获也佐吾子。若寡人得没于地，天其以礼悔祸于许，无宁兹许公复奉其社稷(jì)，唯我郑国之有请谒焉，如旧昏媾(gòu)，其能降以相从也。无滋他族实逼处此，以与我郑国争此土也。吾子孙其覆亡之不暇，而况能禋(yīn)祀(sì)许乎？寡人之使吾子处此，不惟许国之为，亦聊以固吾圉(yǔ)也。”乃使公孙获处许西偏，曰：“凡而器用财贿(huì)，无置于许。我死，乃亟(jí)去之！吾先君新邑于此，王室而既卑矣，周之子孙日失其序。夫许，大岳之胤(yìn)也。天而既厌周德矣，吾其能与许争乎？”





[^1]: 傅:同附,靠近。
[^2]: 蝥弧︰旗名。
[^3]: 您说许国不交纳贡物。
[^4]: 虽然您有命令，我也不敢参与这事的。
[^5]: 百里︰许国大夫。
[^6]: 共亿：相安无事。
[^7]: 
[^8]: 
[^9]: 
[^10]: 
[^11]: 
[^12]: 
[^13]: 
[^14]: 
[^15]: 
[^16]: 



